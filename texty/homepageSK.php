<h3>Čo je to mechatronika</h3>
<p>Mechatronika predstavuje inžiniersky odbor, ktorý stojí na rozhraní viacerých oblastí výskumu, vývoja a aplikácií. Kombinuje prvky mechaniky, elektroniky, automatizácie a výpočtovej techniky. Typický mechatronický systém príjima pomocou rôznych typov senzorov signály z vonkajšieho prostredia, ktoré spracuje a transformuje na vykonanie potrebnej sily, pohybu alebo iného typu akčného zásahu. Umožňuje rozšírenie mechanického systému o senzory a mikropočítače. Mechatronický systém je riadený softvérovým vybavením, ktoré je neoddeliteľnou súčasťou produktu a nevyhnutné pre jeho správne fungovanie.</p>
<br>
<div class="flex-container" id="homeWhatLine">
<div id="bhomeWhat">
<h4>Čím sa môžem stať?</h4>
<p>Máš záujem o informatiku, elektronické systémy, mechaniku a automatické riadenie? Všetky tieto oblasti môžeš študovať súčasne v jednom študijnom programe.</p>
<br>
Ústav automobilovej mechatroniky Fakulty elektrotechniky a informatiky STU garantuje nové moderné akreditované študijné programy v odbore Mechatronika. Absolventi našich študijných programov sú žiadaní vo svete i v zahraničí. Štúdium Mechatroniky na FEI STU má tri piliere:
<ul>
    <li>univerzálny základ a multidisciplinárny rozhľad</li>
    <li>efektívna tvorba mechatronických aplikácií</li>
    <li>flexibilita v odbornom zameraní a uplatnení</li>
</ul>
<a href="http://www.automobilova-mechatronika.fei.stuba.sk/webstranka/?q=%C4%8D%C3%ADm-sa-m%C3%B4%C5%BEem-sta%C5%A5" style="float: right;">Čítaj viac...</a>
<br>
</div>
<div id="bhomeAvg">
<h4 style="margin-bottom: 30px;">Hrubá mzda absolventov</h4>
    <!-- Progress Bar -->
    <div class="bHrubaMzda">
        <div id="bprogramator" class="bbar"></div>
        <div id="bkonstrukter" class="bbar"></div>
        <div id="bkancelarska" class="bbar"></div>
        <div id="bagronom" class="bbar"></div>
        <div id="bsocio" class="bbar"></div>
        <div id="bpsycho" class="bbar"></div>
    </div>
</div>
</div>

<h3>Aplikačné oblasti</h3>
<div class="bw3-content bw3-display-container">
    <img class="bmySlides" src="./resources/02.jpg" style="width:100%">
    <img class="bmySlides" src="./resources/audi_vr_experience_001.jpg" style="width:100%">
    <img class="bmySlides" src="./resources/automatizacia.jpg" style="width:100%">
    <img class="bmySlides" src="./resources/ce152_upr.jpg" style="width:100%">
    <img class="bmySlides" src="./resources/kvadrokoptera.jpg" style="width:100%">
    <img class="bmySlides" src="./resources/Obr.2._Realizacia_vyvojovej_dosky.jpg" style="width:100%">
    <img class="bmySlides" src="./resources/siemens_digitalfactory.jpg" style="width:100%">
    <div id="bbtn">
    <button class="bw3-button bw3-black bw3-display-left" onclick="plusDivs(-1)">&#10094;</button>
    <button class="bw3-button bw3-black bw3-display-right" onclick="plusDivs(1)">&#10095;</button>
    </div>
</div>
<div class="btextObrazku"><h3>ELEKTRICKÁ MOTOKÁRA</h3><p>Na našom ústave sa zrodila myšlienka vyvinúť a postaviť motokáru s čisto elektrickým energetickým systémom, ktorý by zásoboval energiou elektrický systém pohonu. Myšlienka a zámer boli natoľko zaujímavé, že skupina študentov inžinierskeho štúdia Aplikovanej mechatroniky (Bc. Matúš Lukáč, Bc. Dávid Leško a Bc. Radovan Vojvoda) bola ochotná vypracovať diplomové práce, ktoré sa týkali návrhu koncepcie a systémov elektrickej motokáry. Vznikol tak projekt výskumu a vývoja a tri témy na diplomové práce pre daných študentov, ktorí boli vedení pracovníkmi ústavu (Ing. Martin Bugár, PhD., Ing. Juraj Madarás a prof. Ing. Viktor Ferencey, PhD.), ktorí riešili úlohy výskumu predmetného projektu.

        Elektrická motokára bola vyvinutá do termínu obhajob inžinierskeho štúdia. Diplomové práce boli úspešne obhájené a teoretické poznatky boli overené na reálnom produkte. Prvá vyvíjaná elektrická motokára nielenže bola úspešne postavená ale okamih, kedy pred Fakultou elektrotechniky a informatiky sa vlastnou energiou pohla, bol okamihom úspechu a radosti celého tímu.</p></div>
<div class="btextObrazku"><h3>VYUŽITIE VIRTUÁLNEJ REALITY V PRIEMYSLE</h3><p>Virtuálna realita (VR) sa za posledné roky dostáva nielen do domácností a zábavného priemyslu, ale začala sa vo veľkom využívať aj v priemyselnej praxi. Automobilky (a nielen tie) využívajú VR headsety napríklad na školenie svojich pracovníkov, čo vedie k úsporám a nepochybne aj kvalitnejšiemu výsledku takýchto školení. A kto bude vyvíjať takéto zaujímavé softvéry? To budeš ty :) . Trend vzdelávania pomocou virtuálnej reality preniká už aj do slovenských automobiliek.
    Ďalším využitím VR v oblasti mechatroniky sú produktové vizualizácie a showroomy. Klasickým príkladom takejto vizualizácie alebo showroomu je aplikácia pre počítač alebo web. Moderným trendom sú takéto produktové vizualizácie vo virtuálnej a rozšírenej realite. Predstav si, že vytvoríš nejaký nový mechatronický produkt a potrebuješ ho predstaviť zákazníkom alebo potenciálnemu investorovi. Produktová vizualizácia je to pravé orechové na tento účel! V súčasnosti takéto aplikácie už automobilky používajú. Pozri si príklady z Audi, Volkswagenu alebo Volva.
        Image source: http://autocar.co.uk</p></div>
<div class="btextObrazku"><h3>BUDÚCNOSŤ AUTOMATIZÁCIE A JEJ ĎALŠÍ ROZVOJ</h3><p>Všetci dnes vidíme, cítime a pozorujeme, že za posledné roky dochádza k dynamickému rozvoju informačných, komunikačných a digitálnych riadiacich systémov, ktoré výrazne menia a vplývajú na kvalitu a spôsob života na našej planéte. Automatické systémy riadenia v integrácii s informačnými a komunikačnými technológiami predstavujú silný evolučný faktor v priemyselných procesoch, bankovníctve, zdravotníctve, komunikáciách, ... jednoducho všade. Využitím automatických systémov riadenia a moderných (najmä inteligentných) metód automatického riadenia možno dosiahnuť vysokú kvalitu, spoľahlivosť a bezpečnosť výrobných prevádzok, ich jednotlivých prvkov, systémov a zariadení. Bez automatizácie a ďalšieho vývoja inteligentných metód automatického riadenia nie je možný ďalší rozvoj technológií a systémov.

        Štúdium v zameraní Aplikovaná mechatronika - Automatizácia umožní jeho absolventom zamestnať sa bez problémov na domácich a svetových pracovných trhoch ako programátori, projektanti, vývojári či už v oblasti priemyslu alebo v biotechológiách a v službách.</p></div>
<div class="btextObrazku"><h3>LEVITUJÚCA GULIČKA</h3><p>Mechatronika je veda o spájaní, o prepojení, pôvodne oddelených vedných disciplín, ktoré môžeme prezentovať aj na riadení levitujúcej guličky.
        Levitujúca gulička patrí do kategórie nestabilných systémov - t.j. bez riadenia gulička padne na podložku alebo sa „prilepí“ k elektromagnetu. Príkladom nestabilných systémov je aj známy Segway, prevrátené kyvadlo alebo lietajúci stroj. Levitujúca gulička je mechatronický systém, je vytvorený z elektronickej a mechanickej časti a je signálmi spojený s riadiacim počítačom. Cieľom riadenia je udržať guličku stabilne v nami určenej výške. A túto výšku zmeniť podľa potreby. Algoritmus riadenia, ktorý je treba navrhnúť a potom naprogramovať je náročnejší ako napríklad pri riadení teploty. V tomto prípade nie sme schopní nastaviť polohu guličky ručným ovládaním ( je nestabilná), aj keby sme sa akokoľvek snažili. Potrebný je rýchly procesor, dobre navrhnutý algoritmus a celý regulačný obvod pozostávajúci z elektroniky aj elektromechanických častí.</p></div>
<div class="btextObrazku"><h3>LIETAJÚCE STROJE</h3><p>V poslednom čase prudko rastie popularita a aj dostupnosť modelov lietajúcich zariadení (dronov vo forme helikoptér, vzducholodí, lietadiel a pod.). Preto je samozrejmosťou, že aj na našom Ústave automobilovej mechatroniky majú možnosť študenti s takýmito systémami pracovať. Je možné sa zaoberať návrhom senzorových systémov a hlavne algoritmov riadenia. Cieľom je vývoj bezpilotných lietajúcich strojov. V praxi takéto zariadenia majú široké využitie v civilnom ako aj vo vojenskom sektore. Buď sú riadené operátorom, alebo pracujú a plnia úlohy plne automaticky, autonómne. Študenti môžu čiastkovo riešiť úlohy ako je udržiavanie výšky, sledovanie pozemných cieľov, či pristávanie a iných. Asi najpopulárnejším zástupcom spomenutých strojov je kvadrokoptéra. Obľúbené sú aj modifikácie s viacerými rotormi. Realizácia riadenia týchto lietajúcich zariadení si vyžaduje široké spektrum zručností ako napr. programovanie, počítačové videnie, modelovanie, riadenie a pod. Študenti s nimi môžu pracovať v rámci ročníkových projektov, bakalárskych a diplomových prác. Na obrázku študenti testujú kvadrokoptéru v telocvični FEI STU.</p></div>
<div class="btextObrazku"><h3>DIGITÁLNE SIGNÁLOVÉ PROCESORY A MIKRORADIČE</h3><p>„Laboratórium DSP a mikroradičov“ je súčasť Ústavu automobilovej mechatroniky, FEI STU v Bratislave, pod dlhoročným vedením doc. Ing. Petra Fuchsa, PhD., s podporou spolopčnosti Texas Instruments. Laboratórium funguje zároveň aj ako súčasť Európskeho školiaceho strediska Texas Instruments. Študenti absolvovaním predmetu získavajú aj „Certifikát o absolvovaní kurzu z programovania mikroradičov“ udeľovaný Európskym školiacim strediskom Texas Instruments pri FEI STU v Bratislave. Pod označením MSP430 vyrába firma Texas Instruments niekoľko rôznych verzií tohto mikroradiča využívaných v rôznorodých aplikáciách. My sa špeciálne venujeme typu MSP430F169. Praktické experimenty umožňujú študentom rozvinúť teoretické poznatky riešením zadaní v jazyku C prostredníctvom profesionálneho vývojového nástroja Code Composer Studio a vývojovej dosky na báze procesora MSP430F169.</p></div>
<div class="btextObrazku"><h3>DIGITÁLNY PODNIK</h3><p>Narastajúci stupeň automatizácie a robotizácie priemyselnej výroby vyžaduje aj vývoj nových prístupov organizácie a riadenia výrob využívajúce najnovšie trendy a rozvoj IKT. Kým v minulosti bola priemyselná výroba postavená z veľkej časti na ľudskej práci, zmena výrobných postupov nevyžadovala veľkú investíciu do výrobných zariadení. Avšak pre zväčšujúce sa nároky na kvalitu, produktivitu a efektivitu sériovej výroby (ktorá často predstavuje monotónnu a náročnú ľudskú prácu bez pridanej hodnoty) je tento rastúci stupeň automatizácie nevyhnutný. Skvalitniť a zároveň zrýchliť všetky práce spojené s prípravou a realizáciou výroby a následných služieb počas celého cyklu výroby umožňuje digitalizácia. Vo všeobecnosti ide o vytvorenie a spravovanie virtuálneho modelu existujúceho alebo plánovaného systému (zariadenia, výrobnej linky či celého priemyselného závodu).
        Image source: http://siemens.com</p></div>

<script>
    var slideIndex = 1;
    showDivs(slideIndex);

    function plusDivs(n) {
        showDivs(slideIndex += n);
    }

    function showDivs(n) {
        var i;
        var x = document.getElementsByClassName("bmySlides");
        var y = document.getElementsByClassName("btextObrazku");
        if (n > x.length) {slideIndex = 1}
        if (n < 1) {slideIndex = x.length}
        for (i = 0; i < x.length; i++) {
            x[i].style.display = "none";
            y[i].style.display = "none";
        }
        x[slideIndex-1].style.display = "block";
        y[slideIndex-1].style.display = "block";
    }
</script>